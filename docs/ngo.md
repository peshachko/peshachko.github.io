---
icon: lucide/group
description: НПО Пешачко -- нашата цел е да бъдем отворени от самото начало.
---

# Защо неправителствена организация

Пешачко е инициатива започнала във Фейсбук като
[групата](https://www.facebook.com/share/1GZUcJEP3d) "Ходи пеша, подари чист въздух на
децата ни". Но за да имаме конструктивна комуникация с други подобни инициативи, и да
сме активен участник в проектите на нашия град/село, е необходимо да следваме стандартни
правила, които осигуряват прозрачност и предвидимост. Минаването през процедурата по
регистрация на НПО е полезно упражнение, което изисква организация и добра комуникация
(която ще ни е от полза в последствие).

Нашата цел е да бъдем отворени от самото начало. В
[GitHub](https://github.com/peshachko) можете да проследите както дискусиите за
регистриране на НПО, така и организацията и финансирането на всяко събитие. Нашето
[счетоводство](https://github.com/peshachko/accounting) също ще бъде достъпно за всеки
(ще сме щастливи да получим съвет и помощ в тази посока).

## Комуникации с институции

??? note "(20 Януари 2026) Дирекция Спорт и Младежки дейности към Столична община"

	Днес ПЕШАЧКО получи подкрепа от дирекция „Спорт и младежки дейности“ към Столична община.
	На среща с екипа на дирекцията представихме целите и идеите на сдружението, както и
	развитието ни досега. Бяхме приятно изненадани от милото отношение, ангажираността
	и предложеното съдействие. Скоро събитията на ПЕШАЧКО ще бъдат обявявани и от
	Столична община, както и от регионалните общини, на чиято територия се провеждат събитията.
	Получихме също съвети за възможности за финансиране, което би помогнало нашите идеи
	да достигнат до повече хора.
