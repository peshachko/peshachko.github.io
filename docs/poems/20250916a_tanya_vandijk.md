# Аз и морето

!!! note "Таня ван Дайк (16 Септември 2025)"

Сякаш знаят, че търся не шум, а покой  
вълните идват, без да питат „кой си ти“ и „защо“.  
Аз му давам мълчание, то ми дава тишина,  
в този танц без думи, сме едно - аз и то, без вина.  

По пясъка вървя, с ходила в солена прегръдка,  
а морето ме слуша - без думи, без съдба, без връзка.  
То не иска нищо, не взема, не дава - само е тук  
и ме пази, когато душата ми плава.  

И в този миг, когато всичко е просто „сега“,  
аз съм част от водата, от брега и от тишината.  
Не съм сама - аз съм с него. И то е с мен.  
И това е достатъчно...
