# Пофлиртувай с Пролетта

!!! note "Маринела (21 Февруари 2026)"

Тя идва с полъх нежен, на вятър  
от стопените снежинки породен.  
Погалва взора ти безбрежен,  
към нови хоризонти устремен  
и пламва вяра от тази Пролет избуяла!

Очите ти зелени отразяват,  
на Пролетта зелените листа.  
От този флирт Земята онемява  
и с нови сили ще се възроди  
с искра от твоите очи!

Във танца с Пролетта вземи си ти,  
една мечта за пътища зелени.  
И цвете си сложи,  
във тези пролетни коси.  
Тя, Пролетта, до теб ще заискри!

Красиви сте и двете!  
А този флирт омайва нас  
и ние тичаме в захлас по таз Земя  
от Пролетта и теб осеяна с цветя!  
Ах, този флирт небесен!

На Дорето, която сбъдва мечтите на Пешачко!

<div class="grid">
<p><a class="glightbox" href="/img/poems/20260221_marinela.jpeg">
	<img alt="20260221_marinela.jpeg" src="/img/poems/20260221_marinela.jpeg"></a></p>
</div>
