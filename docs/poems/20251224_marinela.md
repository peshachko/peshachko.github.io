---
icon: fontawesome/solid/angle-right
---

# Следите на годините

!!! note "Маринела (24 Декември 2025)"

Ден след ден, година след година  
на времето дарени са крила.  
Играе то със нас неумолимо,  
но ние не прекланяме глава.

Редуват се неволи и победи,  
от загубите честичко боли!  
Ала от победите си окрилени  
се раждат новите мечти….

Следите от годините нелесни  
притварят жадните очи,  
но порива към хоризонт далечен  
е тъй омаен, тъй омаен….

И чувам глас примамващ, вечен,  
глас чакан, глас човечен  
изрича думите мечтани  
и раждат се пътеки невървяни!

Годините рисуват ни лицата,  
в душите ни оставят те следи,  
но аз вървя с душата млада  
и имам то-о-о-олкова мечти!
