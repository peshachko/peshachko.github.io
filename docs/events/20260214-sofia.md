---
icon: lucide/check
description: ПЕШАЧКО (София, 14 Февруари 2026). Инициатива опознай своя град.
maps: true
hide:
    - toc
---

# Опознай своя град (София)

:lucide-calendar-fold: 14 Февруари 2026 (Маринела)

## Пешачко покрай важни обществени сгради

<div class="peshachko-map" id="20260214-sofia-route"></div>

Днес разходката ни започна от хотел Балкан Палас, внушителна сграда създадена от
архитектите Иван Васильов и Димитър Цолов. Гостите на хотела в 11 ч. още закусваха, нали
не бързаха за разходката на Пешачко. Какво пък, следващия път ще ги поканим.

Булевард „Цар Освободител” ни посрещна със слънчеви тротоари, въпреки прогнозите за
дъжд, които разколебаха много Пешачковци да участват в разходката. Затова пък се включи
ново семейство &mdash; Маги, Радостин и малката Радост, която много хареса значката си
на Пешачко.

Булеварда носи името си от 1889 година, до тогава се е наричал „Истамбул джадеси”, което
означава „булевард Истамбул”. След преименуването си той бързо започва да добива облик
на централна институционална артерия. Минавайки покрай Президентството, площад
„Независимост”, Българска народна банка, Народното събрание, усещах енергията на
историческите събития белязали жълтите павета. Тук не винаги е слънчево и спокойно,
както днес. Все още отеква пробудения граждански глас на площад „Независимост”!

Днес „Пешачко” беляза булеварда с началото на едно по-динамично общество. Вярвам в това!

Достигайки до Университета, пешеходния светофар ни спря с червено сърчице, символ на
Свети Валентин. Забавно! ❤️ Продължихме по улица Шипка, носеща името на едноименния връх в
Стара планина и белязана с изобилие от културни и исторически обекти: 

+ [X] Национална библиотека „Свети Кирил и Методи”
+ [X] Свети синод на Българската православна църква
+ [X] Софийски университет „Свети Климент охридски”
+ [X] Руски културно-информационен център
+ [X] Училище Васил Априлов &mdash; едно от най-старите в София
+ [X] Съюза на българските художници 
+ [X] Домът на Иванка Ботева &mdash; майка на Христо Ботев. 

И още много други вълнуващи сгради! Тук предвиждаме да направим допълнителна разходка
със специално внимание на цялото културно наследство.

Крайната цел беше парка на Военна академия, но за съжаление той не беше достъпен. Затова
посетихме парка Заимов, където Дорето ни изненада с прекрасен чай от лимони (плод) и
настърган джинджифил!!!

Всеки си взе по нещичко от Пешачко - знание, емоция, споделеност ...! Ела и си вземи и
ти! Очакваме те!

<div class="grid">
<p><a class="glightbox" href="/img/events/20260214-sofia/20260214-sofia_1.jpeg">
	<img alt="20260214-sofia_1.jpeg" src="/img/events/20260214-sofia/20260214-sofia_1.jpeg"></a></p>
<p><a class="glightbox" href="/img/events/20260214-sofia/20260214-sofia_2.jpeg">
	<img alt="20260214-sofia_2.jpeg" src="/img/events/20260214-sofia/20260214-sofia_2.jpeg"></a></p>
<p><a class="glightbox" href="/img/events/20260214-sofia/20260214-sofia_3.jpeg">
	<img alt="20260214-sofia_3.jpeg" src="/img/events/20260214-sofia/20260214-sofia_3.jpeg"></a></p>
<p><a class="glightbox" href="/img/events/20260214-sofia/20260214-sofia_4.jpeg">
	<img alt="20260214-sofia_4.jpeg" src="/img/events/20260214-sofia/20260214-sofia_4.jpeg"></a></p>
<p><a class="glightbox" href="/img/events/20260214-sofia/20260214-sofia_5.jpeg">
	<img alt="20260214-sofia_5.jpeg" src="/img/events/20260214-sofia/20260214-sofia_5.jpeg"></a></p>
</div>

